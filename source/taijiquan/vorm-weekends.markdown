--- 
layout: page
title: 	Vorm weekends
created: 1314606831
comments: false
sharing: false
footer: true
---

Zoals ieder jaar worden er ook in het nieuwe seizoen intensieve vormweekends TaiJiQuan georganiseerd. Ditmaal in de Basisschool De Spreeuwen te Mechelen. De weekends worden geleid door Eddy Present die reeds jarenlang een gekend TaiJi-Ieraar is. Iedereen die TaiJi wil aanleren of uitdiepen is van harte welkom !

Het weekend staat voor iedereen open. Grondige kennis is niet nodig. De weekends staan in het teken van het diepgaand inoefenen van de verschillende delen van de vorm. Ook de weg naar harmonie tussen lichaam en geest zal ruimschoots aan bod komen. Verder wordt er diep ingegaan op de therapeutische, de helende en de martiale betekenis van alle bewegingen van deze vorm.

Doordat er in dit weekend langere tijd intensief geoefend wordt, zal iedereen de diepgaande werking kunnen voelen van deze prachtige bewegingskunst. Al snel zal men de helende werking van het fenomeen "Qi" (energie) kunnen voelen in het lichaam. Door deze vitale energie zullen veel negatieve elementen het lichaam kunnen verlaten waardoor men een gevoel van welbehagen en harmonie zal kunnen ervaren.

Tegelijk ontstaat een dieper inzicht in de werking van de verschillende houdingen op het lichaam en de geest, om dan van daaruit met een heel ander uitgangspunt TaiJiQuan verder te beoefenen. De juiste lichaamshouding, de juiste concentratiepunten en de juiste instelling van de geest zullen ervoor zorgen dat men TaiJiQuan zal ervaren als meer dan alleen maar bewegen.

Voor allen die op zoek zijn naar harmonie en innerlijke rust en die hun TaiJi-praktijk naar een hoger niveau willen brengen: DOEN!

De mogelijkheid bestaat ook om slechts één van deze twee dagen mee te doen.

##Wanneer?
* 1 &ndash; 2 december 2012 &ndash; Eerste stuk tweede deel van de vorm
* 9 &ndash; 10 maart 2013 &ndash; Tweede stuk tweede deel van de vorm


##Waar?
Basisschool De Spreeuwen  
Battelsesteenweg 259   
Mechelen
	
##Uren?
Zaterdag van 13 h 00 tot 17 h 00  
Zondag van 10 h 00 tot 17 h 00

##Hoeveel?
Voor het hele weekend : 90 Euro  
Voor zaterdag alleen: 40 Euro  
Voor zondag alleen : 60 Euro

Het lesgeld wordt ter plaatse betaald

##Voorwaarde
Minimum aantal inschrijvingen voor het hele weekend : 12 personen. Dus schrijf tijdig in!

##Kledij
Gemakkelijke kledij, pantoffels.

##Meebrengen
* Middagmaal ( alleen zondag), voor drank en knabbeltjes wordt gezorgd
* Handdoek