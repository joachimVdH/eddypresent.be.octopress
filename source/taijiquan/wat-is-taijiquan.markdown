--- 
layout: page
title: Wat is TaijiQuan?
created: 1283372712
comments: false
sharing: false
footer: true
---
TaiJiQuan maakt je

* Sterk als een houthakker
* Soepel als een kind
* Stil als een wijze

Dit gezegde geeft de hele essentie weer van wat TaiJiQuan is. De laatste jaren krijgt TaiJiQuan meer en meer enthousiaste aanhangers vanwege zijn uitzonderlijke eigenschappen. Heel wat mensen hebben op televisie al beelden gezien van Chinezen, jong en oud, die ergens op een mooi plekje in een park, langzame, mooie en gracieuze bewegingen uitvoeren op een erg meditatieve en harmonieuze manier.

TaiJiQuan was in de Oudheid oorspronkelijk een gevechtskunst die met veel wijze raad doorweven was. TaiJiQuan is nu ge&euml;volueerd tot een bewegingskunst waarvan de diep werkende invloed op lichaam en geest niet te ontkennen valt. TaiJiQuan kan dan ook door iedereen beoefend worden. Of je man of vrouw bent, jong of ouder, in prima conditie verkeert of juist niet al te fit bent, er is geen enkele hindernis om TaiJiQuan te beoefenen.

Heel wat mensen die geplaagd werden door gezondheidsproblemen, op lichamelijk en/of geestelijke vlak, kunnen getuigen van de gunstige invloed die TaiJiQuan heeft op onze gezondheid. Meer en meer dokters, chiropractors, osteopaten, psychologen, en andere therapeuten raken overtuigd van de herstellende en therapeutische waarde van TaiJiQuan. Er wordt daarom, door al deze therapeuten, aan steeds meer mensen geadviseerd om TaiJiQuan te gaan beoefenen als ondersteuning van het genezingsproces. Regelmatige beoefening van TaiJiQuan versterkt ook ons immuniteitssysteem zodat onze afweer tegen allerlei aandoeningen optimaal wordt.

TaiJiQuan heeft ook een diepe harmoni&euml;rende werking op onze geestelijke toestand. Onze geest wordt stil en rustig en we worden ons weer bewust van een hoop dingen over onszelf. Hierdoor kunnen we de juiste plaats terug vinden binnen ons eigen universum. We komen in volledig evenwicht tussen onze innerlijke en onze uiterlijke wereld en we ervaren daardoor een diep gevoel van welbehagen in ons Zelf.

Dit resulteert in een gelukkig worden met onszelf, met het leven dat we willen leiden, met onze medemens en de wereld die ons omringt. We leven dan vanuit een centraal evenwicht dat ons een sterke gezondheid geeft, een soepele geest en lichaam laat behouden en ons de wijsheid en de rust geeft waardoor we gelukkig kunnen blijven tot op hoge leeftijd.

TaiJiQuan is nu ook ontdekt door de bedrijfswereld! Bedrijven kunnen TaiJiQuan gebruiken in hun strategie&euml;n tegen stress, enz... Productiviteit, absente&iuml;sme, effici&euml;ntie, motivatie, enz... zijn factoren die gevoelig kunnen verbeteren door TaiJiQuan!

