--- 
layout: page
title: Stille meditatie namiddagen
created: 1309115643
comments: false
sharing: false
footer: true
---

Omdat er grote vraag blijft naar de mogelijkheid om stille meditatie te beoefenen worden er ook dit seizoen namiddagen georganiseerd waarop men meditatie kan beoefenen. De namiddagen zullen doorgaan in de Basisschool De Spreeuwen in Mechelen. De middagen worden geleid door Eddy Present die al jarenlang een gekende TaiJi-leraar is. Iedereen die meditatie wil proberen, wil aanleren of verder uitdiepen is van harte welkom!

De middagen staan voor iedereen open. Grondige kennis is niet nodig. De namiddagen staan in het teken van het diepgaand inoefenen van de verschillende mogelijkheden van meditatie waarin concentratie, ademhaling en doelgerichtheid aangeboden zullen worden. Ook de weg naar harmonie tussen lichaam en geest zal ruimschoots aan bod komen. Verder wordt er dieper ingegaan op de meditatietechnieken die een rijkere inhoud biedt voor de beoefenaars van TaiJiQuan.

Doordat er langere tijd intensief geoefend wordt, zal iedereen de diepgaande werking kunnen voelen van meditatie. Al snel zal men de helende werking van het fenomeen &ldquo;Qi&rdquo; (energie) kunnen voelen in het lichaam. Door deze vitale energie zullen veel negatieve en storende elementen het lichaam kunnen verlaten waardoor men een gevoel van welbehagen en harmonie zal kunnen ervaren.

Tegelijk ontstaat een dieper inzicht in het eigen lichaam en geest. De juiste lichaamshouding, de juiste concentratiepunten en de juiste instelling van de geest zullen ervoor zorgen dat men zichzelf zal ervaren als meer dan alleen maar een fysiek wezen.

Voor allen die op zoek zijn naar harmonie en innerlijke rust en het bewustzijn naar een hoger niveau willen brengen: DOEN!

##Wanneer?
* Zaterdag, 24 september 2011
* Zaterdag, 22 oktober 2011
* Zaterdag, 26 november 2011
* Zaterdag, 17 december 2011
* Zaterdag, 21 januari 2012
* Zaterdag, 10 maart 2012
* Zaterdag, 28 april 2012
* Zaterdag, 09 juni 2012

##Waar?
Basisschool De Spreeuwen  
Battelsesteenweg 259  
Mechelen

##Uren
Zaterdag van 14 h 00 tot 17 h 00

##Hoeveel?

Per namiddag : 20 Euro  
Het lesgeld wordt ter plaatse betaald.

